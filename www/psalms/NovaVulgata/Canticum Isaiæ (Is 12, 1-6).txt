Confitébor tibi, Dómine, quóniam cum irátus eras mihi, * convérsus est furor tuus, et consolátus es me.
Ecce Deus salútis meæ; * fiduciáliter agam et non timébo,
quia fortitúdo mea et laus mea Dóminus, * et factus est mihi in salútem.
Et hauriétis aquas in gáudio * de fóntibus salútis.
Et dicétis in die illa: * «Confitémini Dómino et invocáte nomen eius,
notas fácite in pópulis adinventiónes eius; * mementóte quóniam excélsum est nomen eius.
Cantáte Dómino, quóniam magnífice fecit; * notum sit hoc in univérsa terra.
Exsúlta et lauda, quæ hábitas in Sion, * quia magnus in médio tui Sanctus Israel».
