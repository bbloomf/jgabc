Benedícite Dóminum, omnes elécti, * et omnes laudáte maiestátem illíus.
Agite dies lætítiæ * et confitémini illi.
Ierúsalem, cívitas sancta, * flagellábit te in opéribus mánuum tuárum.
Confitére Dómino in bono ópere * et bénedic regem sæculórum,
ut íterum tabernáculum tuum ædificétur in te cum gáudio * et lætos fáciat in te omnes captívos
et díligat in te omnes míseros * in ómnia sæcula sæculórum.
Lux spléndida fulgébit * in ómnibus fínibus terræ;
natiónes multæ vénient tibi ex longínquo et a novíssimis pártibus terræ ad nomen sanctum tuum * et múnera sua in mánibus suis habéntes regi cæli.
Generatiónes generatiónum dabunt in te lætítiam, * et nomen eléctæ erit in sæcula sæculórum.
Tunc gaude et lætáre in fíliis iustórum, quóniam omnes colligéntur * et benedícent Dómino ætérno.
Felíces, qui díligunt te, * et felíces, qui gaudébunt in pace tua.
Anima mea, bénedic Dómino regi magno, * quia in Ierúsalem civitáte ædificábitur
domus illíus * in ómnia sæcula.
