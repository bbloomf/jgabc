Benedícite, ómnia ópera Dómini, Dómino, * laudáte et superexaltáte eum in sæcula.
Benedícite, cæli, Dómino, * benedícite, ángeli Dómini, Dómino.
Benedícite, aquæ omnes, quæ super cælos sunt, Dómino, * benedícat omnis virtus Dómino.
Benedícite, sol et luna, Dómino, * benedícite, stellæ cæli, Dómino.
Benedícite, omnis imber et ros, Dómino, * benedícite, omnes venti, Dómino.
Benedícite, ignis et æstus, Dómino, * benedícite, frigus et æstus, Dómino.
Benedícite, rores et pruína, Dómino, * benedícite, gelu et frigus, Dómino.
Benedícite, glácies et nives, Dómino, * benedícite, noctes et dies, Dómino.
Benedícite, lux et ténebræ, Dómino, * benedícite, fúlgura et nubes, Dómino.
Benedícat terra Dóminum, * laudet et superexáltet eum in sæcula.
Benedícite, montes et colles, Dómino, * benedícite, univérsa germinántia in terra, Dómino.
Benedícite, mária et flúmina, Dómino, * benedícite, fontes, Dómino.
Benedícite, cete et ómnia quæ movéntur in aquis, Dómino, * benedícite, omnes vólucres cæli, Dómino.
Benedícite, omnes béstiæ et pécora, Dómino, * benedícite, fílii hóminum, Dómino.
Bénedic, Israel, Dómino, * laudáte et superexaltáte eum in sæcula.
Benedícite, sacerdótes Dómini, Dómino, * benedícite, servi Dómini, Dómino.
Benedícite, spíritus et ánimæ iustórum, Dómino, * benedícite, sancti et húmiles corde, Dómino.
Benedícite, Ananía, Azaría, Mísael, Dómino, * laudáte et superexaltáte eum in sæcula.
Benedicámus Patrem et Fílium cum Sancto Spíritu; * laudémus et superexaltémus eum in sæcula.
Benedíctus es in firmaménto cæli * et laudábilis et gloriósus in sæcula.
