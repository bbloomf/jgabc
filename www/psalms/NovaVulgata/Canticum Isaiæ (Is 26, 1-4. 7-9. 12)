Urbs fortis nobis in salútem; * pósuit muros et antemurále.
Aperíte portas, et ingrediátur gens iusta, * quæ servat fidem.
Propósitum eius est firmum; * servábis pacem, quia in te sperávit.
Speráte in Dóminum in sæculis ætérnis, * Dóminus est petra ætérna.
Sémita iusti recta est; * rectum callem iusti complánas.
Et in sémita iudiciórum tuórum, Dómine, sperávimus in te; * ad nomen tuum et ad memoriále tuum desidérium ánimæ.
Anima mea desíderat te in nocte, * sed et spíritu meo in præcórdiis meis te quæro.
Cum resplendúerint iudícia tua in terra, * iustítiam discent habitatóres orbis.
Dómine, dabis pacem nobis; * ómnia enim ópera nostra operátus es nobis.
