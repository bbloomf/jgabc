Benedíctus es, Dómine Deus Israel patris nostri, * ab ætérno in ætérnum.
Tua est, Dómine, magnificéntia et poténtia, * glória, splendor atque maiéstas.
Cuncta enim, quæ in cælo sunt et in terra, tua sunt, * tuum, Dómine, regnum, et tu eleváris ut caput super ómnia.
De te sunt divítiæ et glória, * tu domináris ómnium.
In manu tua virtus et poténtia, * in manu tua est magnificáre et firmáre ómnia.
Nunc ígitur, Deus noster, confitémur tibi * et laudámus nomen tuum ínclitum.
